### Definice 1.6 — Horní/Dolní mez, supremum, infimum, extrémy

Nechť $A$ je podmnožina $\mathbb{R}$.

- **Horní mez** (nebo též horní závora) množiny $A$ je libovolné $x \in \mathbb{R}$ takové, že pro každé $y \in A$ platí $y \le x$.  
  Horní mez nemusí být prvkem $A$. Pokud je $x$ horní mez $A$, pak i každé číslo větší než $x$ je horní mez $A$.

- **Dolní mez** množiny $A$ je libovolné $x \in \mathbb{R}$ takové, že pro každé $y \in A$ platí $y \ge x$.

- Množina $A$ je **shora omezená**, pokud má nějakou horní mez.  
  Je **zdola omezená**, pokud má dolní mez.  
  Je **omezená**, pokud je omezená shora i zdola.

- **Maximum** množiny $A$ je číslo $u$, pokud $u$ je horní mez $A$ a zároveň $u \in A$.  
  Zapisujeme $u = \max A$.

- **Minimum** množiny $A$ je číslo $v \in A$, pokud $v$ je dolní mez $A$.  
  Zapisujeme $v = \min A$.

- **Supremum** množiny $A$ je nejmenší horní mez množiny.  
  Zapisujeme $s = \sup A$.

- **Infimum** množiny $A$ je největší dolní mez.  
  Zapisujeme $t = \inf A$.

Pokud množina není shora omezená, nemá supremum ani maximum.  
Podobně množina, která není zdola omezená, nemá minimum ani infimum.  
**Prázdná množina** je omezená, ale **nemá** supremum, infimum, maximum ani minimum.



#definition #lecture1 #uvod #infimum #supremum #mez #extrem

[[Hromadné body]]

